# -API-7-
بهترین سایت‌ها برای API ارزهای دیجیتال | معرفی 7 سایت برترفارغ از نقش شما در بازار رمز ارزها، ابزار متنوعی برای بهبود سرعت و کیفیت معاملات در دست شما قرار دارد. یکی از این ابزارها APIهای تحلیل و معامله هستند.


اما API ارز دیجیتال چیست؟ با API کریپتوکارنسی چه کاری می توانید انجام دهید؟ بهترین ‌APIهای کریپتوکارنسی کدامند؟ در این مقاله، همه چیز در مورد API ارزهای دیجیتال و کارهایی که می‌توانید با آنها انجام دهید پوشش داده می‌شود.


به کمک API‌ها می‌توانید به معاملات و اطلاعات بازار در اپلیکیشن‌های واسطه دسترسی داشته باشید. برای مثال یکی از کاربردهای API کریپتوکارنسی می‌تواند مثال زیر باشد:


شما به کمک API کریپتوکارنسی می‌توانید یک اپ موبایل ایجاد کنید که به افراد امکان می‌دهد بدون نیاز به دانلود بلاک چین، ارزهای دیجیتال را روی تلفن‌های همراه خود معامله کنند. این برنامه از پلتفرم پرداخت استاندارد (مانند Apple Pay یا Google Pay) استفاده می‌کند تا کاربران در هنگام خرید یا فروش رمز ارزها در موبایل خود نگران ارسال اطلاعات کارت اعتباری خود از طریق اینترنت نباشند.


چگونه از API کریپتوکارنسی استفاده کنیم؟
در ادامه اشاره می‌شود که هر صرافی API خاص خود را ارائه می‌کند. برای استفاده از API صرافی‌های مختلف نیاز است تا به قسمت API هر صرافی یا پایگاه داده آن مراجعه کنید. اقدامات لازم را انجام دهید و کلید API را دریافت کنید. در قسمت API Documentation در هر صرافی اطلاعات و توضیحات کافی در مورد نحوه استفاده و قابلیت‌های هر API به توسعه دهنده ارائه می‌شود.


بهترین API‌های کریپتوکارنسی کدامند؟
API صرافی بایننس (Binance API)


API صرافی بایننس (Binance API)
صرافی بایننس دارای یک API رایگان است که از پلتفرم‌های واسطه برای دسترسی و معامله کاربران در بازار کریپتوکارنسی استفاده می‌کند. صرافی بایننس از نظر تعداد بازیگران فعال در معامله رمز ارز، یکی از بزرگترین بازارها محسوب می‌شود. API این صرافی در عین سادگی کارایی بالایی دارد، ضمن اینکه کمتر نیازمند عیب‌ یابی‌های ثانویه است.


API صرافی بایننس (Binance API) امکان دسترسی به بزرگترین بازارهای رمز ارز را فراهم می‌کند. همچنین به شما کمک می‌کند تا معاملات خود را مدیریت کنید. شما می‌توانید با استفاده از API بایننس تا 1200 درخواست در دقیقه را مدیریت کنید.


API صرافی بایننس از نوع RESTful API است و دسترسی به این نوع API به آسانی انجام می‌شود. این API برای ترید اطلاعات کاملی را در اختیار دارد و می‌توان به داده‌های تاریخی و کتابخانه‌ای کامل از رمز ارزها دسترسی پیدا کرد.


مزایا:


دسترسی به بزرگ‌ترین بازارها

امکان خرید و فروش مستقیم از داخل API

امکان ارسال 1200 درخواست در دقیقه

کاملا رایگان

امکان لغو تراکنش‌ها از داخل API

معایب:


برای کاربرانی که بیش از 1200 درخواست بر دقیقه ارسال می‌کنند مقیاس پذیر نیست.

اگر از حد تعداد سفارش، تراکنش یا فراخوانی عبور کنید، IP شما بصورت موقتی تعلیق می‌شود.

حتی عیب‌یابی از کد شما نیز نمی‌تواند باعث لغو تعلیق موقتی IP شما شود و باید مدت زمان آن سپری شود.

API صرافی کوین بیس (CoinBase API)
API صرافی کوین بیس کمی متفاوت از سایر API‌ها است. API کوین بیس این قابلیت را دارد تا به عنوان API معامله، کیف پول و حتی تعدادی دیگر از کاربرد‌ها ایفای نقش کند. این API به گونه‌ای طراحی شده تا انعطاف پذیری بالا و قابلیت توسعه خوبی داشته باشد، در نتیجه می‌تواند برای خلق محصولی متفاوت با رقبای فعلی بسیار کارآمد باشد


حتی با استفاده از API کوین بیس (CoinBase API) می‌توان کاربردهای کاملا جدیدی را ایجاد نمود. این API همچنین با اتصال مستقیم به کیف پول کوین بیس به شما این امکان را می‌دهد تا بدون ورود به پنل صرافی به واسطه API تراکنش‌ها را مدیریت کنید.


API کوین بیس (CoinBase API) از رمزر ارزهای اتریوم، لایت کوین، بیت کوین کش و بیت کوین پشتیبانی می‌کند. این API با دسترسی به قیمت‌های لحظه‌ای و داده‌های تاریخی این امکان را فراهم می‌کند تا ابزار تحلیل خوبی به کاربر ارائه شود.


مزایا:


اعلان‌های لحظه‌ای

رصد آسان بازار

اتصال به 4 رمزارز مختلف

اتصال مستقیم کیف پول بین کاربران

آموزش‌های جامعه توسعه دهندگان برای کاربر

معایب:


پشتیبانی فقط از 4 رمز ارز

API صرافی کوکوین (Kucoin API)


API صرافی کوکوین (Kucoin API)
API کوکوین یک API تراکنش بوده که برای تسهیل معامله بر روی رمز ارزها توسعه یافته است.


مزایا:


رابط کاربری عالی برای کاربر

بازاری بزرگ با پشتیبانی از رمز ارزهای متنوع

در اولویت قرار دادن رمز ارزهای معتبر‌تر در لیست

نرخ‌های پایدار

معایب:


امکان واریز پول از کارت‌های اعتباری

همچنان بعضی اوقات از دسترس خارج می‌شود

API صرافی کوین گکو (CoinGecko API)


API صرافی کوین گکو (CoinGecko API)
API صرافی کوین گکو دسترسی به داده‌های اساسی را که برای پژوهشگران، معامله‌گران و توسعه‌دهندگان ارزهای دیجیتال مفید باشد، ارائه می‌دهد. داده‌های ارائه شده شامل قیمت لحظه‌ای ارزهای دیجیتال، حجم معاملات، داده‌های تاریخی، جزئیات مبادلات تجاری و نمودارهای فنی است. همچنین باید اشاره کرد که صرافی کوکوین این اطلاعات را بصورت رایگان به نمایش می‌گذارد.


کوین گکو از زمان آغاز به کار خود در سال 2014 به یکی از ارائه دهندگان برجسته اطلاعات برای دارایی‌های دیجیتال تبدیل شده است. علاوه بر این، کاربران API صرافی کوین گکو این امتیاز را دارند که داده‌ها را برای بیش از 12000 رمزارز لیست شده در بیش از 500 صرافی رمز ارز به دست آورند.


در API کوین گکو (CoinGecko API) همه داده‌ها با نرخ محدود 50 درخواست در دقیقه در دسترس عموم است که برای اکثر موارد کافی است. برای بهرمند شدن از تعداد درخواست بیشتر، پشتیبانی از طریق ایمیل و Slack می‌توانید طرح ویژه API کوین گکو را انتخاب کنید که نیازمند پرداخت 103 دلار در ماه است.


مزایا:


هیچ کلید API مورد نیاز نیست

اطلاعات قابل اعتماد و دقیقی در مورد صنعت کریپتو ارائه می‌دهد

دارای رابط کاربری ساده و روان

به روز رسانی های مکرر API

معایب:


تعداد پایین درخواست‌ها (50 درخواست بر دقیقه)

طرح API رایگان پشتیبانی مشتریان را ارائه نمی‌دهد، فقط طرح‌های پولی این کار را انجام می‌دهند.

کاربران اشکالات برنامه‌های موبایل کوین گکو را گزارش می‌کنند.

API کوین مارکت کپ (Coin Market Cap API)
API کوین مارکت کپ ممکن است شناخته‌شده‌ترین API کریپتوکارنسی موجود در بازار باشد. مسلما دلیلی وجود دارد که که این API به طور مداوم بازخوردهای خوب و امتیازات بالایی توسط کاربران دریافت می‌کند.


API کوین مارکت کپ (Coin Market Cap API) راه‌های مختلفی را برای مشاهده و تفسیر اطلاعات بازار و روند ارز ارائه می‌کند. همچنین می‌توانید به راحتی به ارزش‌گذاری رمز ارز دسترسی داشته باشید و بدون در نظر گرفتن ابزارهای اضافی، به راحتی جایگاه هر رمز ارز را بررسی کنید.


این API از ساختار RESTful بهره می‌برد که عملکرد مناسب و دسترس پذیری را تضمین می‌کند. همچنین API کوین مارکت کپ اطلاعات کامل تاریخی بازار رمز ارزها را از سال 2013 ارائه می‌کند.


این API احتمالاً یکی از بزرگترین منابع داده‌های کریپتوکارنسی است. با این حال، به عنوان یک پلتفرم معاملاتی نیز کار می‌کند، اگرچه ممکن است نسبت به API‌های دیگری که منحصرا برای معامله ایجاد شده‌اند، کارا نباشد.


این API توسط سامسونگ و Investors Business Daily استفاده می‌شود، که نشان‌دهنده امنیت این پلتفرم است.


مزایا:


تقریبا اطلاعات کاملی را از بازار رمز ارزها ارائه می‌دهد.

اطلاعات را از تمام رمز ارزهای موجود دریافت می‌کند.

چندین راه برای دسترسی و ارزیابی به ترند بازار را پشتیبانی می‌کند.

بر روی یک نرم افزار معاملاتی نیز به خوبی کار می‌کند.

معایب:


بیشتر برای جمع آوری اطلاعات مناسب است تا معامله‌گری

API سیمپل سواپ (SimpleSwap API)


API سیمپل سواپ (SimpleSwap API)
صرافی SimpleSwap یک API را به عنوان بخشی از برنامه مشارکتی خود ارائه می‌دهد. اعضای این برنامه یک حساب کاربری ایجاد می‌کنند که به آنها امکان می‌دهد کلیدهای API را دریافت کنند، آمار بازار را رصد و درخواست برداشت رمز ارز را ثبت کنند. توجه داشته باشید که حداقل برداشت مبلغ 0.008 BTC است.


فعال سازی API تنها 1 روز طول می‌کشد و کاربران API همیشه می‌توانند با پشتیبانی SimpleSwap تماس بگیرند تا در صورت نیاز سوالات خود را بپرسند. اتصال پایدار API توسط SimpleSwap تضمین شده است، بطوریکه ادعا می‌کنند قابلیت دسترسی این API بیش از 99.5 درصد مواقع است.


مزایا:


رایگان بودن API

بیش از 500 رمز ارز و توکن در دسترس است.

درخواست‌های ثبت شده در این API زیر 10 ثانیه پاسخ داده می‌شود.

معایب:


عدم پشتیبانی از ارزهای فیات

API اکسبیتو
صرافی ایرانی اکسبیتو API اختصاصی خود را در قالب بخشی از خدمات به کاربران ارزهای دیجیتال ارائه داده و دسترسی به داده‌های کاربردی زیادی را برای برنامه نویسان و معامله‌گران داخل و خارج کشور فراهم کرده است. با در اختیار داشتن API صرافی اکسبیتو می‌توانید معاملات خود را بصورت اتوماتیک انجام داده و از مزایای آن بهره ببرید.


برای اطلاع از نحوه درخواست API در صرافی اکسبیتو با واحد پشتیبانی تماس بگیرید و راهنمایی‌های لازم را دریافت کنید.


مزایا:


دسترسی به کل بازار

دسترسی به آخرین قیمت‌ها

ایجاد و کنسل کردن سفارش‌ها

مشاهده لیست سفارشات

نمایش لیست کارمزد ارزهای دیجیتال

معایب:


محدودیت نرخ کلی 10 req/min است.

سخن پایانی


API رمز ارزها ابزاری قدرتمند و انعطاف‌پذیر است که دسترسی و استفاده از رمز ارزها را برای کاربران و توسعه دهندگان نرم افزار تسهیل می‌کند . APIها به گونه‌ای طراحی شده‌اند تا با ایجاد انعطاف پذیری و سرعت بالا، زمینه سرعت گرفتن معاملات رمز ارزها را فراهم کنند.


انتخاب بهترین API کریپتوکارنسی تنها به کنار هم گذاشتن طیف مناسبی از ویژگی‌ها و عملکردها نیست. در عوض، باید از تطابق یک API با نیازهای پروژه خود مطمئن شوید. به جای استفاده از بهترین رتبه‌بندی یا متنوع‌ترین گزینه‌ها، به ویژگی‌هایی که نیاز دارید بیشتر توجه کنید.


البته در صورتی که دامنه کاربردی پروژه شما در حال گسترش است، باید به گزینه‌های بسیار مقیاس پذیر نیز توجه داشته باشید. یک API مقیاس پذیر به شما امکان می‌دهد در طول زمان نیازهای پروژه را برآورده کنید، بدون اینکه نیازی به تغییرات اساسی در نرم افزار خود داشته باشید یا به طور بالقوه مشتریان را در این فرایند از دست بدهید.
